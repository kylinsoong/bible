
= 太史公自序

----
太史公既掌天官，不治民。有子曰迁。

迁生龙门，耕牧河山之阳。年十岁则诵古文。

二十而南游江、淮，上会稽，探禹穴，闚九疑，浮于沅、湘；北涉汶、泗，讲业齐、鲁之都，观孔子之遗风，乡射邹、峄；戹困鄱、薛、彭城，过梁、楚以归。

于是迁仕为郎中，奉使西征巴、蜀以南，南略邛、笮、昆明，还报命。
----

* 龙门 - 今陕西省韩城市附近
* 会稽，禹穴 - 今浙江
* 九疑，沅、湘 - 今湖南
* 汶、泗 - 古代鲁国，孔子的家乡，今山东地区
* 邛、笮 - 今西南四川云南等地
